# 2.10 Analyse bevindingen

Aan het einde van mijn analyse fase wilde ik al mijn bevindingen in één document vastleggen, zodat ik hier makkelijk naar terug kon gaan en alle gevonden info bij elkaar had.

Dit heb ik dus gedaan, in dit document zitten de belangrijkste bevindingen die ik heb gevonden tijdens mijn analysefase. Ook heb ik de gebruikers eisen en user stories erin gestopt, zodat ik ook makkelijk kan kijken of mijn eindproduct voldoet aan de eisen.

**De volgende punten kwamen naar voren als de belangrijkste bevindingen:**

### **De navigatie**

Een belangrijk probleem met de navigatie is de benaming van onderdelen in het menu, het kwam vaak terug dat deze verwarrend waren. Zo staan er onder het 'keukens' dropdown meerdere linkjes die leiden naar dezelfde pagina. Ook staan er verschillende producten onder ‘overige’, die ook al in het menu staan, deze staan er dus dubbel in. De nieuwe navigatie is een belangrijk onderdeel van elke webshop, daarom focus ik mij bij mijn nieuwe ontwerp uitgebreid op de navigatie.

### **De flow van homepage naar producten pagina**

Dit is voor het verkopen van apparatuur een van de belangrijkste ‘flows’ die goed in elkaar moet zitten. Deze pagina’s moeten logisch ingedeeld zijn en er moet goed over na gedacht worden. Een ‘probleem’ wat nu naar voren kwam was dat er als je in de navigatie op een product klikt nog een pagina tussen zit voordat je op de producten overzicht pagina komt. Dit verwachtte de testers niet en waren dan ook van mening dat deze pagina er tussen uit kon. Een uitdaging ligt dus in het verbeteren van de flow tussen deze pagina’s. Deze flow bevat de homepage, productoverzichts pagina en de product pagina.

### **Overzichtelijkheid van de pagina’s**

Een groot probleem op veel van de pagina’s is dat ze te druk zijn. Er is bijna geen witruimte en er wordt zoveel mogelijk informatie op de pagina’s gepropt. De website is heel uitgebreid en bevat veel informatie, maar het probleem op dit moment is dat de manier waarop het nu getoond wordt, de bezoekers door de drukte bepaalde dingen niet meer zien.

### **De indeling van de pagina’s \(UX\)**

Op pagina’s als de homepage, product pagina, keuken overzicht pagina’s, outlet, showroom, zijn er bepaalde onderdelen die op beter op een andere plek op de pagina kunnen staan. Er zijn dan bepaalde elementen als klantenservice, product informatie, specificaties die op een plek staan waar de bezoekers het niet verwachten. Zo zijn er nog veel meer dingen die ik aan de hand van onderzoek en testen kan verbeteren.

### De homepage

De homepage is op dit moment sterk gefocust op klantenservice, in plaats van op het verkopen. Klanten service is een belangrijk onderdeel van Keukenloods, maar op dit moment komt het verkopen van producten en keukens amper naar voren en wordt er weinig aandacht aan besteed. Hier wil ik een betere balans in vinden. Het verkopen van apparatuur is waar Keukenloods zijn meeste geld mee binnen haalt, dit kan meer naar voren komen om de verkopen nog meer te verhogen. Ook kan de indeling en informatie die getoond word verbeterd worden vanuit UX en UI oogpunt. 

### **De product pagina**

Omdat bezoekers steeds vaker op de product pagina binnen komen, is deze pagina tegenwoordig een van de belangrijkste pagina’s van een webshop \(Botter, 2018\). Het is dus belangrijk dat deze goed in elkaar zit. Op dit moment zijn er meerdere problemen op deze pagina, zo is de pagina te lang en te druk. Ook staan de reviews heel laag op de pagina terwijl dit een belangrijk onderdeel is in het verhogen van de conversie \(Noordhoff, 2019\).

### **UI van de website**

Op website worden meerdere kleuren gebruikt, zo worden blauw, oranje en meerdere tinten grijs gebruikt op de webshop. Maar doordat het niet consistent wordt toegepast, ontstaat er verwarring. Oranje is de conversie kleur maar dit word niet consistent toegepast en soms wordt hiervoor ook bauw gebruikt. Ook maken de verschillende tinten grijs de pagina’s druk. Sommige buttons hebben ook een dropdown terwijl andere dit niet hebben. Dit maakt het allemaal lastiger voor de bezoeker om te vinden wat hij zoekt, zonder ergernissen.

### S**howroom, Super outlet en actie pagina’s.**

Keukenloods is een prijsvechter, en uit mijn onderzoek is naar voren gekomen dat deze pagina's heel belangrijk zijn voor de klanten van keukenloods. Hier vinden ze namelijk de acties en kortingen waarvoor ze juist naar Keukenloods gaan. Deze pagina's moeten dus goed in elkaar zitten voor een zo hoog mogelijke conversie. Een belangrijk onderdeel van deze pagina's dat verbeterd kan worden is hoe ze worden getoond in de navigatie en op de website zelf. De actie pagina is namelijk amper te vinden op de huidige website. Ook hebben de showroom pagina en de superoutlet een overlap van informatie en producten die ze laten zien. Door deze overlap te verwijderen wordt veel overbodige informatie en producten weggelaten waardoor de gebruikers zich kunnen focussen op wat ze zoeken.

### Keuken overzichtspagina & Keuken detail pagina

Deze pagina's zijn een belangrijk onderdeel in de flow als je opzoek bent naar het kopen van een keuken. Op deze pagina's vind je alle keukens die ze verkopen en alle informatie over de specifieke keukens. Iets dat naar voren kwam vanuit de analyse was dat je op de overzichtspagina, moet kunnen filteren tussen alle soorten keukens zoals: Nieuwe collectie, droomkeukens, keukens op maat, showroom keukens en outlet keukens. Op de huidige website staan ook al deze linkjes in de navigatie onder de 'keukens' dropdown. Omdat ik hier verandering in wil brengen en alles onder 1 kopje genaamd ' Onze keukens' wil stoppen, moet het filteren van deze soorten keukens op de pagina zelf makkelijker zijn dan het op dit moment is. Dit is dus een belangrijk onderdeel in van de pagina en ook van de flow van de website.



Dit waren de belangrijkste bevindingen, voor meer bevindingen bekijk onderstaande document:

{% embed url="https://drive.google.com/open?id=16bRiyLRDtGko1dsypKr3lyV-5L87k65O" %}



