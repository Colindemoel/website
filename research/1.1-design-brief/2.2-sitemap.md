# 2.2 Sitemap

## Overzicht krijgen van de website

Om een beter overzicht te krijgen van de website, was mijn volgende stap om een sitemap te maken van de huidige website. Hierdoor krijg ik zelf inzichtelijk hoe de website nou in elkaar zit. Hij is namelijk redelijk uitgebreid en het is ook vrij duidelijk dat hier vele verbetering mogelijk is. Om te beginnen heb ik een schets gemaakt, zodat ik snel en makkelijk kon werken.



![](../../.gitbook/assets/image%20%2811%29.png)

Vervolgens heb ik dit uitgewerkt op de computer voor een meer overzichtelijke sitemap.

![](../../.gitbook/assets/image%20%2819%29.png)

Deze sitemap heb ik per laag een kleur gegeven, zodat je alle lagen kunt herkennen. Voor mijn uiteindelijke ontwerp heb ik dus een verbeterde sitemap die beter aansluit op de gebruikers.

![Huidige &apos;Apparatuur&apos; dropdown en categorie&#xEB;n ](../../.gitbook/assets/image%20%289%29.png)

Wat mij is opgevallen bij het maken van deze sitemap is dat vooral de onderdelen die nu in de navigatie staan geen goeie benaming en groepering hebben. Zo heb je in de 'keuken' dropdown titels als keuken collectie, nieuwe keukens, voorraad keukens etc. deze linkjes leiden allemaal naar dezelfde pagina. 

Verder heb je in de dropdown van 'Apparatuur' een aantal problemen die naar voren kwamen. Zo heb je maar drie titels in dit menu dit zijn: 'Keukenapparatuur', 'Tafelen & Koken' en 'Voor jouw keuken'. Drie verschillende categorieën voor meer dan 27 verschillende producten is niet veel, hierdoor staan er producten onder een kopje waar je het niet verwacht. Ook heb je een kopje met 'Overig', maar als je hier op klikt kom je op een pagina waar producten als o.a.: Keukenmachines, kokend water kraan, zeepdispenser, pannen en servies staan. Maar al deze producten zijn ook al te vinden in het menu. Deze staan er dus dubbel in. Dit is dus ook iets dat verbeterd moet worden.

Ook komen er nu pagina's op momenten waar je deze niet meer verwacht, zoals de pagina waar je op komt als je op een categorie klikt in het menu. Hier krijg je een overzicht van alle soorten van hetzelfde product. Uit de testen is gebleken dat dit scherm niet wordt verwacht en zorgt voor een extra 'drempel'. Ook de 'alle kookplaten', 'top-10 kookplaten' en 'voorraad kookplaten' worden nu overgeslagen terwijl bijvoorbeeld de 'top-10' vaak gebruikt wordt door de doelgroep.

Het is logisch dat de sitemap zoveel onderdelen bevat, maar als dit niet op een logische manier wordt gedaan, verliezen de gebruikers het overzicht en beïnvloed dit de flow.

